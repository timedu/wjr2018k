---
layout: site_page
title: Kurssin konteksti
permalink: /konteksti/index.html 
---

*Web-ohjelmointi* on nimensä mukaisesti ohjelmointiin orientoitunut opintojakso, jolla on esillä joukko erilaisia web-sovellusten rakentamiseen liittyviä tekniikoita. Oletuksena on, että ohjelmoinnin alkeet on kuitenkin opiskelu jo jollakin aiemmalla kurssilla, esim. TTY Porin [Ohjelmointitekniikka][ohte]. Opintojaksolla on esillä myös relaatiotietokannan käsittely sovellusohjelmasta. Yleistä asioita tietokannoista käsitellään kurssilla [Tiedonhallinta ja tietokannat][tiha], jolla on esillä mm. tällä kurssilla sovellettava SQL-kieli.

{% assign opas = 'http://www.tut.fi/opinto-opas/wwwoppaat/opas2016-2017/pori/laitokset/Pori' %}

[ohte]: {{opas}}/PLA-31100.html
[tiha]: {{opas}}/PLA-32602.html
[olio]: {{opas}}/PLA-32100.html
[projekti]: {{opas}}/PLA-33600.html

~~~

  Web-ohjelmointi        ⎹  Tietokantajärjestelmät  ⎹ 
  ⎼⎼⎼⎼⎼⎼⎼⎼⎼⎼⎼⎼⎼⎼⎼⎼⎼⎼⎼⎼⎼⎼ ⎹  Web-palvelinohjelmointi ⎹  Ohjelmistoprojekti
  Tiedonhall. ja tietok. ⎹  Web-selainohjelmointi   ⎹
  Ohjelmointitekniikka   ⎹  ⎼⎼⎼⎼⎼⎼⎼⎼⎼⎼⎼⎼⎼⎼⎼⎼⎼⎼⎼⎼⎼⎼⎼ ⎹ 
                         ⎹  Olio-ohjelmointi        ⎹ 
~~~

Tämä kurssi käsittelee web-ohjelmoinnin perustason tekniikoita liittyen sovellusten sekä asiakas - että palvelinpäähän. Käytännön ohjelmistokehityksessä tukeudutaan kuitenkin perustekniikoiden päälle rakentuviin erilaisiin kirjastoihin ja sovelluskehyksiin. Näitä on esillä muilla ohjelmistokehitykseen keskittyvillä opintojaksoilla, jotka samalla keskittyvät tarkastelemaan tarkemmin tiettyä sovellukseen liittyvää osa-aluetta. 

[Etusivulla](..) oleva kaavio jäsentää web-sovelluksen selain- ja palvelinpäässä tapahtuvaan tiedon käsittelyyn. Palvelinpäästä voidaan tietokannan käsittely erottaa vielä omaksi kokonaisuudekseen. Tätä ryhmittelyä noudattaen [Ohjelmistotuotannon][otu] opinto-ohjelmaan on sisällytetty opintojaksot [Web-selainohjelmointi][wso], [Web-palvelinohjelmointi][wpo] ja [Tietokantajärjestelmät][tkj]. Näillä kursseilla osalllistujilta toivotaan ohjelmointitaustaa siinä laajuudessa, mitä käsitellään opintojaksolla [Olio-ohjelmointi][olio].


[otu]: http://www.tut.fi/opinto-opas/wwwoppaat/opas2016-2017/pori/opintokokonaisuudet/Syventavat_opinnot-Ohjelmistotuotanto_ja_tiedonhallinta-Pori-30.html


[tkj]: https://timedu.github.io/tkj2017k/
[wso]: https://timedu.github.io/wso/
[wpo]: http://web-palvelinohjelmointi.github.io

Opinto-ohjelmassa [Ohjelmistoprojekti][projekti] muodostaa yhteenvedon ohjelmistotuotannon opinnoista laajahkon ryhmissä toteutettavan harjoituksen avulla. Edellä kuvatut opintojaksot antavat valmiuden toteuttaa ohjelmistoprojekti aihepiiristä, jota rekrytointi-ilmoituksissa kuvataan usein termeillä *Front-end Developer*, *Back-end Developer* ja *Full-stack Developer*. 


Tämänhetkisen aikataululuonnoksen mukaan *Tietokantajärjestelmät* on lukuvuonna 2017/18 sen ensimmäisellä periodilla syyslukukauden alussa. Tulevassa ohjelmassa *Web-selainohjelmointi* esiintyy nimellä *Web-järjestelmät* ja sen ajankohta on luvuoden viimeinen periodi. *Web-palvelinohjelmointi* toteutetaan suoraan Helsingin yliopiston samannimisen verkkokurssin pohjalta siten, että opiskelija voi aikatauluttaa kurssin itselleen sopivaan ajankohtaan. 

